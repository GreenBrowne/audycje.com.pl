---
title: 'W obronie broni! (19 października 2024)'
date: '2024-10-19T06:13:00+01:00'
tags:
  - audycje
  - broń
  - przestępstwa
  - mafie 
categories:
  - Co Jest Grane
---

![grafika: Urszula Malicka](/uploads/CJG_83_2024_10_19.png)

<br>

Ręce do góry, stój bo strzelam!

O broni krąży wiele mitów. Krążą słuchy, że broń zabija. Mówi się, że więcej broni, to więcej strzelanin. W dzieciństwie mówili mi, że każda broń raz do roku sama oddaje strzał. Nikt mi nie potrafił wytłumaczyć jak niby to działa, ale zapierali się, że to prawda. Mója ulubiona bujda w tym temacie, to powtarzane jak mantra twierdzenie, że jeśli dać polakom broń do ręki, to się pozabijamy. Co za stek bzdur.

Szwajcaria pokazuje, że kraj w którym praktycznie co drugi obywatel jest uzbrojony, jest zarazem jednym z najbezpieczniejszych miejsc na świecie! Morderstw praktycznie tam nie ma. Powszechny dostęp do broni nie wpływa jedynie na ich bezpiezeństwo wewnętrzne. Bo chyba żaden inny kraj nie jest na tyle szalony, żeby atakować Szwajcarię. A Szwajcaria nie jest członkiem ani NATO ani Unii.

A u nas? U nas broń jest ściśle regulowana, dostępna tylko po skomplikowanym procesie uzyskiwania pozwolenia, więc przestępczość rośnie. Jedyną bronią, do której ludzie mają wolny dostęp są wszelkiego rodzaju noże, gazy pałki, oraz broń czarnoprochowa. I Boże uchowaj, żeby obywatel musiał kiedyś faktycznie tej broni użyć. Wtedy aparat państwowy może okazać się groźniejszy od przestępcy.

Sytuacja jest patologiczna. W związku z tym, Związek Zawodowy Policjantów (sic!) domaga się większego rygoru w sprawie regulacji broni czarnoprochowej. Pojawiają się też głosy kasjerów, aby odebrać polakom prawo noszenia scyzoryków. Zabawne, że osoby upoważnione do używania broni - policjanci i myśliwi - stanowiący procent faktycznych jej posiadaczy, najczęściej doprowadzają do wypadków i błędów w tej materii. Może pora rozbroić policję? 

Jest tyle danych, tyle opracowań, tyle przykładów, tyle badań i prac naukowych, że kwestionowanie pozytywnego wpływu powszechnego dostępu do broni na poziom bezpieczeństwa zakrawa o manię i ideologię. Może pora przestać kierować się komunistyczną hoplofobią i wrócić do normalności? 

O tym, do czego faktycznie służy broń, jak wpływa na gospodarkę i kto powinien mieć do niej dostęp dowiedzą się Państwo w dzisiejszej audycji.

<br>

### Zapraszam do odsłuchania audycji!


{{<audio src="audio/LONG CJG_83_2024_10_19.mp3" caption="Zapis audycji CJG">}}

<br>

### Dalsza lektura

1. [Business Insider: W Szwajcarii wiele osób posiada broń. Dlaczego nie dochodzi tam do strzelanin?](https://businessinsider.com.pl/wiadomosci/szwajcarzy-z-najwieksza-iloscia-broni-w-europie-wsrod-cywili/rcrv138)
2. [hoplofobia.info: 10 politycznie niepoprawnych faktów o przemocy w Ameryce](https://www.hoplofobia.info/10-politycznie-niepoprawnych-faktow-o-przemocy-w-ameryce/)
3. [RP.pl: Łukasz Warzecha: Dostęp do broni. Przestańmy słuchać histeryków](https://www.rp.pl/publicystyka/art38753921-lukasz-warzecha-dostep-do-broni-przestanmy-sluchac-histerykow)
4. [Deutsche Welle: Niemieckie przepisy dotyczące posiadania broni](https://www.dw.com/pl/niemieckie-przepisy-dotycz%C4%85ce-posiadania-broni-najsurowsze-w-europie/a-64951779)
5. [YouTube: Z cyklu "broń ratuje życie"](https://www.youtube.com/playlist?list=PLX7xe3rKV5Fdk2f2hoO1LQ3xAFToLqa68)

<br>

### Zapraszamy do wsparcia fundacji!
O tym jak to zrobić, dowiedzą się Państwo tutaj - [link](https://audycje.com.pl/posts/wsparcie/)