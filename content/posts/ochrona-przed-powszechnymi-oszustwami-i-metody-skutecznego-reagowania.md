---
layout: blog
title: Ochrona przed powszechnymi oszustwami i metody skutecznego reagowania.
date: '2023-11-09T12:50:19+01:00'
tags:
  - poradniki
  - oszustwa
categories:
  - Poradniki

---
![](/uploads/scam-alert-7321925_1280.jpg)

#### 1. Strony, które budzą w Państwu podejrzenie o próbę wyłudzenia danych lub środków finansowych można zgłaszać poprzez formularz na stronie [https://incydent.cert.pl](https://incydent.cert.pl/).

#### 2. Wszystkie podejrzane wiadomości SMS z linkami można zgłosić używając funkcji “Przekaż”, bezpośrednio na numer 799-448-084.

#### 3. Podejrzane wiadomości mailowe należy przekierowywać bezpośrednio pod adres [cert@cert.pl](mailto:cert@cert.pl?subject=Zg%C5%82oszenie).

<br>

## 1. CSIRT NASK

Obowiązki zarządzania ryzykiem i zagrożeniami w sieci w Polsce od 2018 pełni CSIRT NASK (Computer Security Incident Response Team Naukowej i Akademickiej Sieci Komputerowej) <https://www.nask.pl/>.

W związku ze działalnością CSIRT NASK, mogą Państwo zgłaszać wszystkie podejrzane strony poprzez interaktywny formularz na stronie \[https://incydent.cert.pl]. Co ważne, nie muszą Państwo paść ofiara oszustwa - samo podejrzenie usprawiedliwia zgłoszenie.

CSIRT prowadzi też wiele ciekawych analiz i podejmują różne działania. Warto zapoznać się z ich działalnością:
<https://www.nask.pl/pl/raporty/raporty/5203,Raport-CERT-2022.html>
Więcej o CSIRT NASK dowiedzą się Państwo z :

* <https://www.nask.pl/pl/dzialalnosc/csirt-nask/3424,CSIRT-NASK.html>
* <https://www.nask.pl/pl/dzialalnosc/cyberbezpieczenstwo/3284,Cyberbezpieczenstwo.html>

<br>

## 2. Próby szantażu i wyłudzeń

Innym dość częstym zdarzeniem są próby szantażu związane z publikacją prywatnych zdjęć odbiorcy. Oszuści grożą, że rozpowszechnienie kompromitujących materiałów może powstrzymać jedynie wpłata na konto cyberoszusta.

Przestępcy często domagają się zapłaty w bitcoinach lub innych kryptowalutach. Trzeba pamiętać, że tego typu groźby, to absolutne kłamstwo. Najczęściej Przestępcy nie posiadając żadnych kompromitujących materiałów, a groźby tego typu wysyłają do szerokiej puli odbiorców, z nadzieją, że któryś da się złapać.

Innym oszustwem, o którym niedawno było głośno są oszustwa "na wnuczka". Oszuści podszywają się pod kogoś z rodziny, powołując się na nagły wypadek proszą o przelanie lub przygotowanie jakiejś sumy, którą niedługo ma odebrać zaufany znajomy.

Oszuści często podszywają się też pod pracowników banku, firm informatycznych czy instytucji państwowych. Nie należy prowadzić z nimi rozmowy, a rozłączyć się. Jeśli jednak dalej będą Państwo mieli wątpliwości, należy proaktywnie skontaktować się z instytucją, za którą podszywali się oszuści i wyjaśnić sprawę.

Jeśli otrzymają Państwo tego typu wiadomość, nie należy na nią odpisywać, a za pośrednictwem funkcji "Przekaż" w telefonie, przesłać ją dalej, na numer 799-448-084.

<br>

## 3. Podejrzane wiadomości mailowe

Gdy otrzymają Państwo wiadomość mailową od Nigeryjskiego Księcia, obiecującego złoto i miliony dolarów w zamian na szybką pożyczkę marnych kilku tysięcy, lub gdy nieznany Państwu sklep przesyła ofertę świątecznych promocji, które oferują ogromne zniżki na drogie i jakościowe wcześniej produkty, należy przesyłać takie maile bezpośrednio pod adres [cert@cert.pl](mailto:cert@cert.pl?subject=Zg%C5%82oszenie).

Wszystkie te kanały --- formulaż internetowy, numer telefonu czy adres mailowy --- są współzamienne i kierują bezpośrednio do CSIRT NASK. Jeśli nie czują się Państwo komfortowo - można zdecydować się na anonimowe zgłoszenie.
