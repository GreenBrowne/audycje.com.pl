---
title: Wsparcie Fundacji
date: '2023-12-02T07:29:00+01:00'
categories:
  - poradniki
  - podatki
  - darowizna
---

## Zdecyduj, na co idą Twoje podatki!

Obecnie obowiązujące przepisy umożliwiają ciekawe wsparcie naszej pracy. Przekazując darowiznę m.in. na działalność organizacji pozarządowych, fundacji lub kościołów, można pomniejszyć kwotę opodatkowania o wartość tej darowizny.

Pieniądze wpłacone na cele statutowe Fundacji „Więcej Mądrości” kwalifikują się jako taka darowizna. Umożliwia to uzyskanie zwrotu części pieniędzy podczas corocznego rozliczenia podatku.

Dzięki temu możesz odzyskać część środków przeznaczonych na podatki i jednocześnie wesprzeć rozwój wartościowych inicjatyw.

---

## Jak przekazać darowiznę wybranej organizacji?

Możliwość odliczenia darowizny od podatku dotyczy zarówno osób prywatnych, jak i prowadzących indywidualną działalność gospodarczą.

**Przykładową darowiznę przedstawiamy dokładniej tutaj - [Przykładowa darowizna](https://audycje.com.pl/posts/darowizna/)** 

---

### Warunki formalne:

1. Darowiznę należy wpłacić na konto bankowe organizacji.
2. **Opis przelewu powinien być precyzyjny.** Wskazane jest zaznaczenie celu darowizny (np. zgodnego ze Statutem organizacji), aby uniknąć potencjalnych problemów ze strony Urzędu Skarbowego.

**Maksymalna kwota odliczenia:** do 6% od dochodu.

**Z kwoty wsparcia można "odzyskać" w postaci zwrotu podatku jego równowartość - w zależności od progu jest to 12% lub 32% w przypadku podatku PIT**

---

## Dane Fundacji

### Konto bankowe Fundacji „Więcej Mądrości”:

**Numer konta:**  
66 2530 0008 2052 1060 6698 0001  

**Tytuł przelewu:**  
„Darowizna na cele statutowe pożytku publicznego Fundacji Więcej Mądrości”

Po dokonaniu darowizny prosimy o kontakt mailowy pod adresem **kontakt@audycje.com.pl**.  
W mailu podaj swoje **imię i nazwisko** lub **numer kontaktowy**, aby nasi współpracownicy mogli się z Tobą skontaktować.

---

## Jak wypełnić PIT, aby skorzystać z ulgi podatkowej?

Odliczenia można dokonać, jeśli rozliczasz się za pomocą:

- **PIT-37**
- **PIT-36**
- **PIT-28**

Do zeznania podatkowego należy dołączyć załącznik **PIT/O**, który wypełniasz w kilku krokach:

1. W części **B**, w pozycji **11 i/lub 12**, wpisz łączną kwotę odliczanych darowizn podaną w potwierdzeniu darowizn.
2. W sekcji **D.1** podaj dane Fundacji:
   - **Nazwa pełna:** Fundacja „Więcej Mądrości”
   - **Kraj:** Polska
3. W polu **D.1.4** wpisz kwotę przekazaną na rzecz Fundacji.

### Ważne informacje:
Jeśli darowiznę przekazano za pomocą płatności internetowej, należy dostarczyć zarówno dowód zapłaty z banku, jak i potwierdzenie darowizny wystawione przez Fundację. Jest to konieczne, ponieważ na dowodzie wpłaty widnieją dane pośrednika płatności, a nie Fundacji.

---

## Podstawa prawna i dodatkowe informacje

1. [Darowizny na cele pożytku publicznego - podatki.gov.pl](https://www.podatki.gov.pl/pit/ulgi-odliczenia-i-zwolnienia/darowizny-na-dzialalnosc-pozytku-publicznego)  
2. [Kalkulator dla filantropów - ceeimpact.org](https://ceeimpact.org/calculator-pl/)  
3. [Odliczenie darowizny od podatku PIT - e-pity.pl](https://www.e-pity.pl/ulgi-odliczenia/odliczenie-darowizny-od-podatku/)
